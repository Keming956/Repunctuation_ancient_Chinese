周宗字君太廣陵人馬氏南唐書作秣陵少遇亂孤窮事烈袓爲給使嫻於檳相辭令時方艱難奈使四方輒稱職端敏可仗恩顧日洽義袓歿金陵知詢語宗曰僕射望高履危無西渡僕射謂烈袓也宗堅請知詢手札示信遽得故茗紙書白不必奔赴南唐近事云義袓薨於廣陵康王以下諸公子謂宗曰幸聞兄長家國多事宜抑情損禮無勞西渡也宗度王非本意堅請報簡示信於烈袓康王以匆遽爲辭宗袖中出筆復爲左右取紙得故茗紙帖乞手札康王不獲已作札曰待幸就陳險舉哀多壘之秋二兄無以奔喪爲念既而徐氏諸子果以不奔赴讓烈袓烈袓因出所書茗帖示之知詢語塞及烈袓鎮金陵宗爲都押牙時因宋齊丘議迎吳讓皇都金陵繕府治爲官馬步都虞候蔡宏業爲官城營奉使徙都統府於古臺賊令都教練孔昌祚營之都統府成凡二千四百問環一千五百步烈袓已徙居且迎讓皇矣宗諫曰若主上西巡則公當東駕勞費方始怨嗟日聞非便也烈袓納之託以歲不利而止自是宗益預密議齊丘漸忌之一日烈袓臨鏡理白髭太息曰功業成而吾老矣奈何宗適侍側悟其指乃請如廣陵諷讓皇以禪代事亦請諭齊丘意齊丘心忌大議自宗發及其將還留與飲酒而遺騎以手疏切諫烈袓得之大悔懼後數日齊丘馳至金陵爲險語動烈袓請斬宗以謝國人烈袓將從之馬仁裕徐玠固爭事得已但黜宗爲池州副使玠又與李建勳等言天人之望已集密定大計復召宗還舊職俄而烈袓謂宗曰吾夜夢爲人引劍斷吾頸意甚惡之宗遽下增拜賀曰當策立耳居數日而烈袓內禪宗躐進至內樞使同平章事遷侍中時以樞密爲內樞者猶避吳武忠王諱也烈袓常於崇英院召宗及宋齊丘馬仁路歡燕它將相不得預然待宗尤親厚不甚以職務嬰之宗亦能淳謹自守居家節儉俸賜積不用馬氏南唐書云宗連歷將相奉法循理然貲產巨億儉嗇愈甚論者鄙之故齊丘黨卒不能害久之罷爲鎮南軍節度使有俞文貞者早烈袓隨幕府宗及馬仁裕皆趨走執事左右及宗出鎮文貞仕宦偃蹇猶爲其州巡官方旅見輒越次問曰馬押牙亡恙宗曰馬相公已鎮廬州文貞顧同列匿笑而退它日預公設宗勸以酒文貞挽手曰下官碁局飲量令公所知也一座愕然而宗不之罪其寬厚如此徙寧國軍節度使入覲賜宴元宗親爲褶樸頭腳以表殊禮復出留守東都請老以司徒致仕未幾周師起馮延魯代爲留守竟自髡而逃被執於周時人以宗有厚福無何病卒年七十餘宋齊丘撫其棺哭曰君大黠來亦得時去亦得時元宗聞之不平宗娶繼室生二女皆國色相繼俱爲後主後李建勳字致堯趙王德誠第四子也少好學能屬文尤工詩德誠在潤州常秉燭夜出候者以告義袓疑有變徙江州德誠猶不自安遣建勳入謁義袓見之歎曰有子如是非惡人也卽以女妻建勳所謂廣德長公主也建勳先世將相又婿於徐氏爲國貴游然杜門不預世事所與交皆寒畯士裘馬取具而已起家昇州巡官徐知詢鎮金陵建勳仍佐幕府及知詢被徵寮屬皆受譴獨建勳能自全烈袓出鎮金陵用爲副使預禪代之謀拜中書侍郎同平章事加左僕射監修國史領滑州節度使自開國至昇元五年猶輔政比他相最久烈袓鑒吳之亡由權在大臣意頗忌之而建勳無引退意會建議政事當更張者且言事大體重不可自臣下出請以中旨行之烈袓雖從之未有命也建勳遽召中書舍人草制給事中常夢錫劾奏建勳擅造制書歸怨於上烈袓得奏適會本意乃降制放還私第廣德長公主入謂烈袓曰吾父亡恙時兄亦常求見與李郎書今何見負烈袓曰此自國事吾與李郎骨肉之情固無問也召見慰勉有加未幾復相元宗嗣立以開國勳勞又聯姻戚尊遇之與宋齊丘埒每謂爲史館而不名元宗聽朝之暇多開延英殿召公卿議當世事皆欣然望治建勳獨謂所親曰上寬仁大度優於先帝但性習未定宜得方正之士朝夕獻替不然恐未必能守先朝基業也出爲昭武軍節度使南唐近事云建勳鎮臨川方與寮屬會飲郡齋有送九江帥周宗書至者訴以赴鎮日近器用儀注或闕求發於臨川建勳無復報簡乘醉大批其書云偶罷阿衡來此郡固無閒物可應官憑君爲報羣胥道莫作循州刺史看建州之役諸將無復紀律建勳請官出金帛贖俘掠還其家見聽江表志云後馮延魯陳覺出師閩中微督軍糧急於星火建勳以詩寄延魯曰粟多未必爲全計師老須防有援兵既而褔州之軍果爲越人所敗及出師平湖南國人相賀建勳獨以爲憂曰禍始此矣召拜司空乃營亭榭於鍾山適意泉石累表稱疾乞骸骨以司徒致仕賜號鍾山公妻亦自號鐘山老媼或謂之曰公年齒未衰無大疾苦遽爲此舉欲復爲九華先生邪建勳曰吾平生笑宋公輕出處何不效之自知不壽欲求數年閒適爾時爲詩見志曰桃花流水須相信不學劉郎去又來疾革遺令曰時事如此吾得全歸幸矣吾死斂以布素勿封樹立碑貽它日毀斷之禍保大十年五月卒贈太保諡日靖國亡時公卿塋域吳越人發掘殆盡惟建勳不知葬所獲免宋齊丘當國深忌同列少所推遜獨稱建勳曰李相清談不待潤色自成文章建勳博覽經史少時詩涉浮靡晚年頗清淡平易見稱於時有女名進暉捨身潤州本起寺爲女僧宋咸平初其人猶存徐玠字蘊圭彭城人敏幹有辭辨事郡帥崔洪爲軍吏洪避朱全忠南奔遣玠先見吳武忠王因得事吳累居右職師出江西爲糧料使江西平授吉州刺史時烈袓輔政以玠治郡貪猥不治罷之而義袓悅其善事人引爲副使遂見親狎玠挾宿怨且希義袓意乘間言居中輔政之重不可假異姓宜以嫡子知詢代事垂行而義袓袓薨知詢繼立玠本詭譎多智善揣李非能爲徐氏計也至是察知詢必敗反持其長短自結於烈袓烈袓亦遂愛之盡忘前事鎮金陵以爲行軍司馬與周宗李建勳孫晟最等參代吳秘計遂以佐命拜右丞相昇元初東都留守判官楊嗣請改羊姓玠白烈袓曰陛下自應天順人事非逆取而諂邪之人專事改更咸非急務不可從也烈袓深然之已而出爲寧國軍節度使徙鎮南軍兼中書令復召爲司徒右丞相然徒崇以名位不復預政老而益貪鄙所下人患苦之好修養服餌常以賤價市丹砂之最下者治丹人以爲笑保大元年五月卒年七十六贈南平郡王妻楊氏吳武忠王女也先適宣州節度使李遇子遇族誅楊氏以王女免改適玠玠鎮宣州日楊氏感憤一夕而卒馬仁裕字德寬徐州人故唐北平王燧裔孫世爲武寧軍校仁裕母方娠夢傳呼北平王來歸及生紫氣充庭數歲學兵法通解若素習遇亂南奔與周宗曹悰同事烈烈袓爲牙吏烈袓領潤州仁裕監蒜山渡首聞朱瑾之亂馳入白之烈袓卽日度江定亂以功遷左領軍將軍歷楚州刺史右金吾衛大將軍烈袓以女妻之是爲興國公主禪代後拜鎮海軍節度使徙昭順軍爲政寬簡廉平甚得民心昇元六年卒於鎮年六十諡曰匡初烈袓左右小臣親信者惟周宗仁裕兩人任遇畧等仁裕既與宗力贊革命事烈袓心德之眷查益厚常宴勳舊於天泉閣仁裕以舊恩特預禮數恩命與李建勳輩埒未幾復宴宋齊丘周宗於漢康院獨仁裕與俱道舊爲樂餘將相都不及然仁裕能避遠形跡斥外權勢終烈袓世退然安於外鎮過咎不聞晚益貧寠不悔也子文義文義以廕授千牛備身建州之役將吏爭入府軍取金帛文義獨收民籍歸幕遷讚善大夫歿之日子禹昌裁二齡同官贈賻妻朱氏一無所受人謂文義能化其妻如此論曰周李徐馬號左右親臣託肺腑皆以預謀禪代驟躋顯榮可謂曠世之遇矣至建勳仁裕澹泊寡營退然自抑古雲知足不辱知止不殆者非邪刁彥能字德明上蔡人父禮遇亂徙家宣州彥能少孤貧事母以孝聞初隸節度使王茂章茂章叛吳歸吳越彥能以帳下當從乃使家人扶其母俟於路彥能至抱母泣告茂章曰老母在此不能捨而從公敢請死茂章哀其意許之乃馳還宣州而城中己彥能登城以劍招之紿曰我從王府來大軍且至爾輩無妄動衆信之稍定義袓聞而嘉之以爲軍校事其子知訓於廣陵知訓狂恣彥能每以書切諫不聽然亦不加罪牙將馬謙以衆擁吳王登宮門將殺知訓彥能從沬饉人手斬賺以獻賞賫甚厚然彥能警敏料知訓必敗而人望在烈袓心常附焉知訓忌烈袓數欲害之常與烈袓飲酒而伏劍土室中彥能行酒以手爪搯烈袓烈袓悟亟起去又常從知訓宴烈袓於山比寺復欲加害弟知諌摘語烈袓烈袓亦馳去知訓取佩刀授彥能追殺之及於途舉刀示烈袓乃還以不及告既而知訓見殺義袓稍知其罪惡將吏多被譴責見彥能諫書獨善之復使事知諌於潤州遷裨將烈袓代吳入爲環衛遷至天成軍都虞候左街使金陵數大水秦淮溢東關尤被害彥能請築堤爲斗門疏導之水患稍息元宗嗣立出爲永平軍節度使徙信州馬令南唐書作饒信二州刺史又徙建州留後紹武軍節度使彥能好讀書在鎮委任文吏頗有治稱好作詩間與李建勳相贈答建勳因燕見及之元帝笑曰殊不知彥能乃西班學士也性矜莊燕處容服不少惰所居雖傳舍一日必茸時貴會飲若周原何敬洙輩或蓬首裸袒彥能在坐則肅然保大末卒年六十八子衎衎字元賓後主時用廕爲秘書郎集賢校理衣五品服以文翰入侍甚被親呢後主常令直清輝殿閱中外章奏國亡入宋獻聖德頌仕至兵部郎中直秘閣崇文院檢討上言淫刑酷法非律文所載者望悉禁止從之衎淳淡怡廣恬於仕進暇日鼓琴圍碁不交人事人雅尊愛之按陸游南唐書不交人事下云衎孫約亦名士久在三館晚築室潤州號藏春䲧王安石降賦皆尊愛之此削之者以其爲宋時人宋時事也游簡言字敏中吳知制誥恭之子也恭卒於任簡言因僦居廣陵少孤力學起家秘書省正字以薦入烈袓幕府烈袓鎮金陵署戶曹參軍典元帥府書檄稍遷觀察推官馬令南唐書作巡官齊國建職內史舍人一時典冊皆出其手筆事任與殷崇義等烈袓代吳以舊恩擢翰林學士元宗立晉禮部侍郎獨不附權要國家事非其任者未常肯言蓋不欲侵官也元宗雅重其爲人命判中書省兼吏兵二部選事栽抑僥倖憎疾者滋衆選人邵唐試判不中上書言簡言父恭常爲杜洪掌書記洪獎成朱溫篡弒恭之謀也簡言逆臣子當斬元宗怒唐挾私忿謗議決杖流饒州及淮南交兵吳越亦伺釁攻常州執團練使趙仁澤歸錢塘仁澤不屈吳越王決其口至耳方議遣使詰責羣臣畏懾莫敢往元宗乃命簡言簡言不辭請其子愻爲千牛備身將發拜中書侍郎未出境召還及還南都立吳溪王爲太子留都監國命簡言爲輔簡言力辭言久備近臣不忍去帷幌馬氏南唐書又云辭以不能事少貴元帝嘉其一心事主無檄後福意卽從其請更用嚴續而後主亦由是賢之拜吏部尚書知省事簡言親治簿書督責嚴峻人或以事請託必固違咈雖直亦不得申議者譏其過未幾拜左僕射兼門下侍郎同平章事疾已篤不及視事卒年五十六諡曰宣靖唐餘紀傳又云簡言徒以舊人薦登揆席在位循默充位而已與它書略異杜業在江表志杜光鄴今從南唐近事唐餘紀傳不知其家世初仕吳未顯入唐漸膺事任昇元時以兵部尚書兼樞密使業有心計優權變兵籍民賦指之掌中烈袓甚寵任之妻張悍拓殊甚室絕姬賸業憚之如嚴親然烈袓常命元敬皇后召張至內庭諭之曰業今位望通顯得置側室何拘忌如此豈婦道所宜耶張涕泣言曰業本狂生遭時遇主陛下所藉者駑力未竭耳況其早衰多病縱之必致深損將懈於任使有負朝廷此誠難奉旨也烈袓大以爲賢亟加獎賞以銀盆綵段賞之業後仕亦不遠至竟以勞悴卒隊漢威□□人初事烈袓爲小校烈袓輔吳日與諸鎮臣會射延賓亭時劉信擎牙注矢揖擬四坐漢威疑不利於烈袓忽引身障烈袓以己當之自是益加寵遇累官侍中軍比軍節度使張居詠□□人仕吳累官平門下侍郎昇元元年烈袓以居詠爲中書侍郎與張延翰李建勳皆同平章事未幾表請烈袓復姓進左僕射兼門下侍郎同平章事居詠淳厚寡言爲人長者於朝廷無所表見元宗立罷爲鎮海軍節度使無何卒賜號順天翼運功臣特贈守太子太傅上柱國清河郡開國公諡曰懿金陵志云張懿公墓在上元縣金陵鄉石頭後有神道碑張延翰字德華宋州睢陽人馬令南唐書作碭山人今從陸游南唐書故唐末仕爲陝州司馬從父慎思權徐州留後延翰往省之告以北方將亂欲避地江淮以令宗祀慎思是其言慨然遣之入吳爲鹽城令有治績遷楚州行軍司馬烈袓以平章事領江州表延翰爲觀察巡官通判軍府事雲烈袓輔政以潯陽爲封邑乃以延翰爲工部郎中判江州烈袓受禪入爲侍御史判臺事張宣爲左街使恃功驕暴延翰廷劾之強豪屏跡進禮部侍郎自以起疏遠遭時被知得盡己才感慨自奮時未設貢舉士有獻書論事者第其優劣選用烈袓悉以委延翰號爲精竅稱職兼知選事務進孤貧不附權勢吏畏之如神明不敢爲奸利元宗輔政謂人曰張君議論公正處事有條理至於簿領無不明析吾得傾心聽之由是六司綜領殆遍時望歸重拜中書侍郎同平章事時年裁五十餘人猶以謂柄用晚屬疾亟寢不復能治事烈袓方一意任之不許其去遣使勞問賜良藥相望於道卒年五十七贈太師論曰彥能託永陵於險知廢知興其識有過人者簡言參贊慕府業經畫財賦漢威杆衛左右皆開國之舊臣也居詠有淳謹名無咎無譽延翰綜理六司卓然奏績晚登揆席未竟厥用惜哉