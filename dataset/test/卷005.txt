袁襲廬江人太祖爲廬州刺史農仗策從軍料事多中畢師鐸之攻廣陵也呂用之詐爲高駢牒署太祖行軍司馬徵兵入援襲說太祖曰高公昏惑用之姦邪師鐸悖逆凶德參會而求兵於我此天以淮南授明公也太祖遂率廬州兵赴之會師鐸殺高駢太祖入據揚州而孫儒之亂復熾太祖閉空城不無內怯襲曰吾以新集之衆守孤城而諸將多高氏舊人非有厚恩素信力制而心服之也今儒兵方盛所攻必克正諸將持彼此因強弱擇嚮背之時也海陵鎮使高霸駢之舊將此必不爲吾用者因勸太祖以軍令召霸霸卽率所部兵來太祖欲遣其屯天長以拒儒農曰霸常挾兩端我勝則來不勝則叛今處之天長是自絕其歸路也且吾能勝儒無所用霸不幸不勝天長豈吾有哉公以疑霸而召之其可復用乎不如殺之以併其衆太祖因伏甲誅霸得其兵數千襲又言廣陵饑弊已甚蔡賊復來民必重困莫如避之便太祖但遣延陵宗蔡儔將兵分屯而身留揚州不發明年儒果攻揚州克其外郛太祖倉皇出走將奔海陵襲曰海陵難守而廬州吾舊治也城梁完實可爲後圖太祖乃走廬州久之未知所向問襲曰吾欲卷甲倍道西取洪州可乎襲曰鍾傳定江西已久兵強食足勢未可圖趙鍠新得宣州估亂殘暴衆心不附公宜卑辭厚幣說和州孫端上元張雄使自釆田濟師侵其境彼必來逆戰公自銅官渡江會之取鍠必矣太祖大悅乃走諸將攻鍠會孫端張雄先爲鍠所敗鍠將蘇塘漆朗統兵二萬屯曷山襲曰公領兵急趨曷山堅壁自守彼求戰不得謂我實怯因其怠而乘之可破也太祖用其言塘等大敗遂禽鍠入宣州已而朱全忠與鍠有舊遺使來求鍠太祖謀於襲襲曰不如斬首遺之以杜後息鍠由是被殺未幾襲卒太祖哭之曰天不欲成吾大功邪何爲折吾股肱也吾好寬而襲每勸吾以殺此其所以不壽與高勗舒城人太祖起淮南辟掌書記時軍興事繁用度不足太祖欲以茶靈易民布帛勗諫曰兵火之餘十室九空又漁利以困之將復離叛不若盡我所有易鄰道所無足以給軍選賢守令勸課農桑數年之問倉庫自實太祖以其言爲然悉從之田頵聞之曰仁人之言其利溥矣正勗之謂也戴友規廬岡人也居太祖幕中爲賓客太祖鎮宣州時與孫儒戰失利欲退走召諸將畫策友規曰儒來氣銳而兵多蓋其鋒不可當而可以挫其衆不可以敵而可久以敝之若避而走是就禽也淮南士民從公度江及自儒軍來降者甚衆公宜遣將先護送歸淮南使復生業儒軍聞淮南安堵皆有思歸之心人心既搖安得不敗太祖從其計遂大破儒兵論曰袁襲運謀帷握舉無遺算殆良序之亞邪以嚴濟寬事非得已蓋時會有固然爾高勗志務農桑仁者之言藹如也戴友規數言決策獨探本原可謂謀臣之傑出矣李神福洺州人隸王黨軍籍唐高駢兼諸道行營都統神福隨州將戍淮海因投太祖爲親校從至廬州會羣盜攻舒州張甚神福請多齋旗幟問道入舒州頃之舒州兵建廬州旗幟而出指畫地形若布大陳狀賊懼皆解去積功至都指揮使氏順中孫儒盡舉淮蔡兵濟江軍至溧水太祖使神福拒之神福陽退以示弱儒軍以爲我實怯也不設備神福率精兵夜襲之俘斬千計已而攻和滁降康暀走安景思神福功爲多景福初儒兵復盛引兵逼宣州太祖謂諸將曰儒衆十倍於我吾欲退保銅官如何神福同劉威對曰儒掃地遠來利在速戰宜屯據險要堅壁清野以老其師時出輕騎抄其饋餉奪其俘掠彼前不得戰退無資糧可坐禽也未幾蔡儔之亂作神福討儔有功遷舒州刺史已復戰臨安執浙將顧全武神福計臨安難猝拔慮彭城王鏐截其歸路於是遣人衛鏐先瓏以媚鏐復多張旗鼓爲虛寨以疑敵心卒受和而還轉昇州刺史俄充鄂岳行營招討使以擊杜洪兵次鄂州城神福望城中積荻曩曩顧監軍尹建章曰今夕爲公焚之建章慢應而未之信時洪方求救於梁王全忠神福遣部將秦皐至灄口舉炬於樹杪洪以爲汴兵已至焚荻以應之其機畧多此類久之荊南成汭及馬殷雷彥威之兵疊至救洪神福聞其至乘輕舟覘之謂諸將曰彼戰艦雖多而不相屬急擊之汭成禽矣明日逆擊於君山大破之因風縱火汭赴水死衆軍皆引去是役也供雖未滅而諸鎮氣奪兵聲爲之大振會田頵叛於宣州太祖密召神福討頵神福恐洪邀其前出且言奉命攻荊南勒兵具舟楫及暮遂沿江東下始告將士以討頵之令神福妻子故在金陵頵襲破昇州執其妻子以招神福且遣使謂之曰公見機與公分地而王不然妻子無遺神福曰吾以卒伍從吳王起事今爲上將義不以妻子易志頵有老母不顧而反三綱且不知烏足與言乎斬其使以自絕軍士聞之皆感奮頵遣將王壇汪建將水師逆戰行至吉陽磯壇建執神福子隊承鼎示之神福叱左右射子已而語諸將彼衆我寡當以奇取勝逮暮合戰神福陽敗引舟坼流而上壇建追之神福復還順流擊其下時壇陸樓船大列火炬神福令軍中望火炬輒攻之壇建軍皆滅火自匿旗幟交雜我兵乘風揚火燔其艦壇建大敗士卒死者甚衆頵聞壇等敗自將水軍來戰神福曰賊棄城來此天亡也臨江堅壁不戰遣使詣太祖請發步兵斷其歸路太祖別遣臺濛擊頵頵敗死卽命神福爲寧國軍節度使－神福以江西未平固辭不拜明年復充招討使將兵攻鄂州未下會疾發還廣陵尋卒初頵陰畜異志神福數言於太祖曰頵必反宜早圖之太祖曰頵有大功反狀未露殺之人人自危矣後果如其言人多以神福有先見張訓其先廣陵人祖昇唐末官清流令卒葬滁遂爲清流人訓勇悍多膽畧時人謂之大口張太祖據合肥訓往見甚歡授親兵已遷黃頭都虞候擊舒州盜吳逈等知名揚州之役訓潛入城滅餘火得穀數十萬斛以賑饑民明年擊殺甘露鎮使陳可言遂取常州已復屯安吉斷孫儒糧道有功授常州刺史乾寧初駐軍漣水備北師一雲是時授刑部尚書時汴將龐師古屯兵清河口訓率舟師與戰斬師古汴軍駭亂遷淮海都遊奕使一雲加兵部尚書海州戍將陳漢賓請降訓以漢賓心叵測與戲下王綰等將兵直趣其城漢賓倉皇出迎訓入其壘高坐漢賓張樂大宴飲酣訓忽拔劍叱曰吾衆已布欲歸卽歸無貽後侮漢賓唯唯夕解甲聽命轉尚書左僕射拔山都指揮使天復初唐昭宗遣李儼問道封太祖爲吳王得承制封拜訓以功擢司徒未幾王茂章破密州以訓爲密州刺史會茂章爲防兵所追解兵去諸將請焚城大掠而歸訓不可乃封府庫植旌旗於城上遺贏弱居前自以精兵殿後頃之汴將王檀來攻遙望見旗幟不敢逼居數日乃敢入遂不復追訓竟全軍還太祖薨訓謝病再徙黃州刺史亦卒贈太傅清河郡公孫原泌登南唐保氏中進士累官戶部侍郎知制誥歸宋歷大理寺卿陶雅合肥人生故與太祖同邑宋阻用爲將討定舒州盜吳逈李本等命雅攝舒州刺史未幾爲許勍所襲奔還廬州已而擊趙乾之於九華破之授池州置制使改團練使雅治池州有惠政寬厚得民景福初田頵攻歙州久不下歙人相與持城下曰得陶雅爲刺史請聽命太祖卽命雅爲歙州刺史歙人納之雅盡禮見故刺史裴樞送之還朝久之加檢校司空潯陽公高祖時遷觀察使會李遇與徐溫不相能誅死雅懼與劉威偕詣廣陵布腹心溫慰藉良厚俾還歙州累加都團練使雕治歙凡二十年卒子敞昭將兵襲饒信有功官至□□□□雅鎮靜寡言善用兵天祐中充西南招討使援陳詢於睦州一夕軍中夜驚士卒多逾壘亡去裨將韓球奔告之雅安臥不動須臾自定亡者皆還無何大敗浙兵鹵王球錢鎰歸世咸服其有應變之畧九國志云雅典黟川二十餘年民感其化生男女以陶爲字劉威慎縣人仕太祖爲牙將武進之役與安仁義等破劉建峰有顯鋒已而孫儒屢勝太祖太祖欲退守銅官威言賊倍道遠來背城堅棚可以不戰疲之太祖以爲然久之儒兵饑且大疫儒遂爲我所禽將死仰顧見威曰聞公爲此策以敗我使我有將如公者其可敗邪未幾授廬州刺史已又遷觀察使是時四郊多壘井邑蕭然威內撫百姓外禦寇兵廬州以寧會太祖寢疾判官周隱以威從起細微必不相負不若使權領軍府董其事太祖卒用徐溫言威坐是不得召俄擢鎮南軍節度使撫州危全諷帥兵十萬來攻洪州時守兵裁千人將吏聞之多失色威密遣使告急於廣陵而日召僚佐奏樂宴飲神氣閒暇旁若無人全諷懷疑不敢進及周本將兵救高安全諷被執而洪州獲全實威之力也天祐九年徐溫既族李遇常內忌威欲興師致討威用幕客黃訥言與陶雅輕舟詣廣陵以明無二心溫相待如事太祖禮優加官爵隨遣還鎮居數年卒威自廬州移鎮江西時既去任而廬州大火往往有持火夜行者或射之殪皆機版腐木及敗帚類也數月除張崇爲刺史火災乃止子崇景官袁州刺史叛附於楚爲柴再用所破棄袁州遁去臺濛字頂雲合肥人或言前趙特進臺彥臯之後也初從太祖起廬州下廣陵驍勇善戰積功至泗州防禦使龍紀初董昌作亂唐命鎮海節度使錢繆討之昌求救於太祖太祖遣濛攻蘇州以牽其師久之遷漣水制置使會田頵變作太祖檄李神福自鄂州東下別遣濛將兵應之頵聞濛至自將步騎逆戰留其將郭行綜以精兵二萬及王壇任建水軍屯蕪湖以拒神福已而硯者言濛兵營寨褊小裁可容二千人頵易之不復徵外兵濛入頜境番陳而進營壘俱按規度軍中或笑其怯濛曰頵宿將未易忽也不可不備居無何與頵遇於廣德濛以頵麾下皆太祖故時部曲可以計取陽出太祖書褊賜頵將顏將果下馬拜受濛乘其挫伏縱兵擊之頵兵遂敗走已又戰於黃池濛先爲三覆以待兵交濛偽走頵以爲實怯追之伏發大敗倉卒還宣州城守濛楚引兵圍之頵趣召蕪湖兵還不得入居數日頜不勝其忿率敢死士數百出戰濛復陽退示弱頵兵瑜濛而鬭濛亟擊之頵奔回橋陷馬躓濛乃就斬頵首頵衆大潰遂克宣州是役也濛以弱爲彊以退爲進深得兵家虛實之秘言兵者多取以爲法以功表授檢校太保宣州觀察使天祐元年八月卒於官先是濛在個州日太祖浮淮過濛濛盛飾供帳沐組頗不悅既行濛於臥內得補綻衣馳使歸之太祖笑曰吾少貧賤不敢忘本耳濛甚慚由是服食爲之少損李遇合肥人也從太祖起兵累功授常州刺史安仁義叛焚東塘以襲常州遇出戰望仁義大罵仁義曰遇敢辱我如此必有伏兵遂引去已而遷宣州觀察使高祖嗣王位徐溫秉政遇內不能平常言徐溫何人吾未常識面一旦乃當國邪館驛使徐玠使吳越道過宣州溫令玠說遇入見新王遇初許之玠曰公不爾人謂公反遇變色曰君言遇反殺侍中者獨非反邪侍中謂景皇也溫聞之大怒卽署王壇爲宣州置制使數遇不朝之罪別使柴再用帥昇潤池歙兵納之遇不受代再閉圍之逾月不下溫復遣典客何蕘諭遇使自歸蕘因以王命說之曰公本志果反請斬蕘以狗若本無反心何不隨蕘納款時遇少子爲廣陵牙將遇絕愛之溫執其子示宣州城下其子啼號求生遇由是不忍戰遂隨蕘出再用迎斬之並及其家自遇死諸將多畏溫之威而高祖僅具位矣先是遇部將朱從本家廐中畜猴子數頭一夕圉人秣馬見有物如驢黑而毛手足皆如人據地食猴幾盡未幾遇族誅宣州故老云郡中常有此怪軍府有變輒出出則有臭氣田頵將敗巡夜者見之於街不敢逼旬月禍及李簡上蔡人事太祖爲親將會應儒屯廣陵太祖出兵拒之爲儒所困幾不得脫簡帥敢死士百人拔太祖出重圍有功後歷官至常州刺史高祖時簡與李遇等頗不平於徐溫及遇誅死除簡武昌軍節度使武義元年加鎮西大將軍兼侍中太和元年以疾求還江都中道卒於釆石徐知詢故簡婿也輒留簡親兵二千人於金陵表薦簡子彥忠代父鎮鄂州時徐知誥輔政不許知詢大怒曰劉崇俊兄之親三世爲濠州彥忠吾妻族獨不得武昌邪由是漸與知誥異論曰李神福戰無不克義在忘私匪獨以勇畧勝也張訓用兵以斷陶雅輯民以寬劉威靜以待動臺濛柔以禦彊視古名將何讓焉李遇一言之失遂發禍機李簡時懷內憤而卒獲考終其亦有幸不幸也夫